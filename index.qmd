---
title: "Velkommen til StenoVoice"
---

## Når stemmen bliver et vindue til helbredet

## Formål

StenoVoice er et forskningsprojekt ved Steno Diabetes Center Aarhus og Aarhus Universitet, hvor vi undersøger, om stemmen kan bruges som et værktøj til at vurdere risikoen for komplikationer og sygdomsudvikling hos personer med diabetes – f.eks. hjertekarsygdomme og nerveskader. Ved hjælp af kunstig intelligens og maskinlæring analyserer vi stemmeoptagelser for at identificere **vokale biomarkører** – karakteristika i stemmen, der afspejler helbredet.

## Hvorfor udvikler vi metoder, der benytter stemmen?

Traditionelle metoder til risikovurdering af hjertekarsygdomme bygger primært på oplysninger som alder, køn, livsstil, langtidsblodsukker, diabetesvarighed og blodtryk. Men kan disse metoder forbedres ved at inddrage nye datatyper – som stemmen?

Hvis de organerne som er med til at producere stemmen, bliver påvirket af en tilstand, sygdom eller forværing, kan det observeres i signalet fra stemmen. Vi tror derfor på, at stemmen rummer værdifuld information, der kan bruges til at forbedre måden vi laver behandling.

Optagelse af stemmen er let og tilgængelig. De fleste har en smartphone, tablet eller computer, hvilket gør det muligt at optage stemmen hvor som helst og når som helst. Stemmen som datakilde åbner derfor op for fleksible og ressourceeffektive løsninger.

## Hvordan deltager man?

Deltagelse i StenoVoice-projektet kan ske på to måder:

### 1. **StenoVoice Online (online deltagelse)**

Vi inviterer personer fra Helbred Midt-kohorten til at deltage i en online undersøgelse. Invitationen sendes via mail og E-boks og deltagerne bedes besvare et spørgeskema og optage stemmeopgaverne.

Her anvendes information fra spørgeskemaet og de danske registre sammen med stemmeoptagelserne til at udvikle vokale biomarkører.

### 2. **StenoVoice (fysisk deltagelse)**

På *Steno Diabetes Center Aarhus, Aarhus Universitetshospital, Palle Juul-Jensens Boulevard 11, Indgang A, 8200 Aarhus N* har vi opstillet en lydtæt **mutebox**, hvor man kan bidrage til projektet ved at optage sin stemme. Deltagelse sker i forbindelse med Årssamtale eller Sammedagsscreening.

Ved ankomst henvender man sig til en medarbejder, som hjælper en med at komme igang. Deltagelsen foregår ind i boksen. Her udfylder man et spørgeskema, laver en række stemmeopgaver og svarer på spørgsmål ved at indtale svarene.

Oplysninger fra spørgeskemaet, sammedagsscreeningen og de danske registre kombineres med stemmeoptagelserne og danner grundlag for udviklingen af vokale biomarkører.

<div style="width:100%; height:0; position: relative; padding-bottom:56.25%"><iframe title="Video Player" src="https://region-midtjylland.23video.com/v.ihtml/player.html?token=460e3728039aea8399573ccdf9f65f78&source=embed&photo%5fid=118417938&endOn=" style="width:100%; height:100%; position: absolute; top: 0; left: 0;" frameborder="0" border="0" scrolling="no" allowfullscreen allow="autoplay; fullscreen"></iframe></div>

## Fremtidsperspektiver

I fremtiden håber vi, at teknologier, som StenoVoice, kan anvendes af den brede befolkning og som en del af en regelmæssige sundhedstjek hos lægen. Vi ser et stort potentiale i at udvide teknologien til bred vifte af sygdomsområder, hvor vokale biomarkører kan bidrage til bedre og personlig behandling.

---
![Manuel(venstre) og Adam(højre)](images/Adam og Manuel.jpg)

## Kontakt

**PI: Adam Hulman, Associate Professor**  
[adahul@rm.dk](mailto:adahul@rm.dk)

**Projektansvarlig og Ph.d.-studerende: Manuel Thomasen**  
[manuth@rm.dk](mailto:manuth@rm.dk) / [manuth@ph.au.dk](mailto:manuth@ph.au.dk)
