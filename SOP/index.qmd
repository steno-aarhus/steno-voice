---
title: "SOP: Deltagerforløb i StenoVoice"
author: "Manuel Thomasen"
date: "2025-04-10"
---

# 1. Formål

Dette dokument beskriver den standardiserede procedure for gennemførelse af deltagerforløbet i StenoVoice i forbindelse med stemmeoptagelser og spørgeskemaudfyldelse.

# 2. Anvendelsesområde

Proceduren gælder for alle medarbejdere involveret i modtagelse, instruktion og vejledning af deltagere i StenoVoice under dataindsamling i forbindelse med StenoVoice projektet.

# 3. Ansvar

Det er medarbejderens ansvar at sikre, at deltageren informeres korrekt, vejledes i brugen af udstyr og procedurer, samt at Muteboxen klargøres til næste deltager efter gennemført session.

# 4. Materialer og udstyr

- Mutebox 
- Computer med link til spørgeskema  
- Mikrofon og headset (RØDE NT1 condencer microphone + RØDE AI-1 Single-channel Audio Interface + stativ + RØDE headset
- Instruktionsmateriale til justering af mirkofon og headset (papir print på væg)
- bord og stol

# 5. Procedure

## 5.1 Modtagelse og introduktion

1. Deltageren henvender sig til en medarbejder ved ankomst.  
2. Medarbejderen byder velkommen og giver en kort introduktion til projektet og forløbet i Muteboxen.  
3. Deltageren følges ind i Muteboxen og sætter sig til rette.  

## 5.2 Instruktion

4. Medarbejderen instruerer deltageren i følgende:
   - Hvordan spørgeskemaet åbnes og udfyldes  
   - Hvordan stemmeoptagelser gennemføres  
   - Korrekt placering og brug af mikrofon og headset  

## 5.3 Gennemførelse

5. Deltageren udfylder spørgeskemaet på skærmen.  
6. Deltageren gennemfører herefter følgende stemmeopgaver:

   - Læs en kort tekst højt  
   - Sig vokallyden "Aaaaaa" så længe som muligt på ét åndedrag i normalt lydniveau  
   - Tæl højt fra 1 til 20  
   - Gentag stavelserne *PaTaKa* så mange gange som muligt i 10 sekunder  
   - Beskriv livet med diabetes i fri tale  <!--
   - Svar på ét eller flere åbne spørgsmål, fx: (opdateres)
     - "Hvordan var dit besøg på Steno Centeret i dag?"  
     - Andre valgfri spørgsmål, efter behov  -->

## 5.4 Afslutning

7. Når alle opgaver er gennemført, informeres deltageren om, at forløbet er afsluttet.  
8. Deltageren forlader Muteboxen.  
9. Medarbejderen sikrer, at Muteboxen ryddes og klargøres til næste deltager.

# 6. Kvalitetssikring

Medarbejderen er ansvarlig for at sikre, at alle trin følges systematisk, og at udstyret fungerer korrekt før og efter hver deltager.

# 7. Revision

Dokumentet revideres ved behov og mindst én gang årligt for at sikre overensstemmelse med gældende projektkrav og procedurer.

